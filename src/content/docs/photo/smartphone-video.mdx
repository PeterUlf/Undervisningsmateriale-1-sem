---
title: Smartphone Video
description: Lær at optage professionel video med din smartphone
sidebar:
  order: 3
  badge:
    text: Tema 5
    variant: tip
    class: badge-theme-5
---

import Slide from "../../../components/Slide.astro";

<Slide>

## Smartphone som videokamera

Når du filmer med din telefon, er der nogle vigtige indstillinger, du skal kende for at få det bedste resultat.

Gå ind i **Indstillinger > Kamera** på din iPhone for at ændre disse.

</Slide>

<Slide>

## HD vs 4K

Dette handler om **opløsning** (antal pixels).

- **HD (1080p):** Standard. God kvalitet, fylder mindre. Fint til sociale medier.
- **4K (2160p):** 4 gange så mange pixels som HD. Meget skarpere, men fylder meget mere. Giver mulighed for at zoome/beskære i redigeringen uden kvalitetstab.

</Slide>

<Slide>

## BPS (Billeder pr. sekund)

Også kaldet **FPS** (Frames Per Second).

- **24 bps:** Det "filmiske" look (biograf-standard).
- **25 bps (PAL):** Europæisk TV-standard. **Brug denne i Danmark** for at undgå at elektrisk lys blinker (flicker).
- **30 bps:** Amerikansk TV-standard / standard på mange telefoner.
- **60 bps:** Flydende bevægelse. Godt til sport, reality-TV eller hvis du vil lave slow-motion senere.

</Slide>

<Slide>

## PAL

**PAL** er det system, vi bruger i Europa (modsat NTSC i USA).

Fordi vores strøm kører ved 50Hz, skal vi helst filme med **25 bps** (eller 50 bps). Hvis du filmer med 30 eller 60 bps indendørs i Europa, kan du opleve, at lamperne står og blinker i din video.

_På iPhone:_ Slå "Vis PAL-formater" til under Indstillinger > Kamera > Optag video.

</Slide>

<Slide>

## Lukkertid og Video

Når du filmer video, er lukkertiden vigtig for at få bevægelser til at se naturlige ud.

_Tommelfingerregel:_ Lukkertiden skal være ca. det dobbelte af din framerate.

- Ved **25 bps** skal lukkertiden være **1/50s**.

Dette giver den helt rigtige mængde bevægelses-slør (motion blur), som vores øjne er vant til fra film og TV.

</Slide>

<Slide>

## Filmisk funktion (Cinematic Mode)

På nyere iPhones findes **Filmisk funktion**.

- Det optager et **dybdekort** sammen med videoen.
- Det gør, at du kan ændre fokus **efter** du har optaget.
- Det simulerer den slørede baggrund (bokeh), som man kender fra store filmkameraer.

_Husk:_ Det kræver god belysning for at virke overbevisende.

</Slide>

<Slide>

## Næste skridt

Nu har du styr på teknikken. Lær hvordan du klipper dine optagelser sammen i Premiere Pro.

[Gå til Premiere Pro Intro (/premiere/index) →](/premiere/index)

</Slide>
